










> Retouradres Postbus 20301 2500 EH  Den Haag


Aan de Voorzitter van de Tweede Kamer der Staten-Generaal
Postbus 20018  2500 EA  DEN HAAG






Datum        15 december 2020
Onderwerp  Besluit op bezwaar op grond van de Wob inzake Poch en stand van zaken onderzoek Commissie Dossier J.A. Poch


Hierbij bied ik uw Kamer ter informatie een afschrift aan van een door mij genomen besluit op bezwaar op grond van de 
Wet openbaarheid van bestuur (Wob) dat kortgezegd ziet op openbaarmaking van documenten over de zaak Poch.

Het besluit stuur ik in kopie met deze brief mee en wordt ook op Rijksoverheid.nl geplaatst.

Verder informeer ik u over het volgende. Op 22 juni 20201 heb ik Uw Kamer geïnformeerd over de verwachte 
opleveringstermijn van het onderzoek van de Commissie Dossier J.A. Poch, op basis van een brief d.d. 12 juni 2020 van 
de voorzitter van de Commissie Dossier J.A. Poch, de heer Machielse, aan mijn directeur-generaal Rechtspleging en 
Rechtshandhaving. Maandagmiddag heeft de secretaris van de Commissie Dossier J.A. Poch schriftelijk aan mijn directeur- 
generaal Rechtspleging en Rechtshandhaving laten weten dat de Commissie het rapport na het Kerstreces doch uiterlijk 31 
januari 2021 oplevert. De reden hiervoor is dat de Commissie recent nieuwe informatie ontvangen heeft die gevalideerd 
dient te worden.


De Minister van Justitie en Veiligheid,




Ferd Grapperhaus

Directie Wetgeving en Juridische Zaken
Sector Juridische Zaken en Wetgevingsbeleid
Turfmarkt 147 2511 DP  Den Haag Postbus 20301 2500 EH  Den Haag
www.rijksoverheid.nl/jenv


Ons kenmerk
3119708
Bij beantwoording de datum en ons kenmerk vermelden. Wilt u slechts één zaak in uw brief behandelen.








1 Aanhangsel Handelingen, vergaderjaar 2019-2020, nr. 3245.
